<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <main>
        <h3>Mala akademija srdela</h3>

        <img src="./66832661_2482914715103812_1839291999023267840_n-1.jpg" alt="ribarska mreža">

        
        <p>Poznat po svojoj bistrini, Fažanski kanal spaja Fažanu i Brijune, a ovdje se na «terrafermi» još u srednjem vijeku spominje tradicija ribarstva što kroz vjekove obujmljuje i našu suvremenost. Uz dva fažanska mola, u lučici se lelujaju ribarice i barke, pasare i batane; uz večernji isplov pod svjetlima i jutarnji žagor na rivi. Ribarstvo je dio obiteljske uzajamnosti: i danas ćemo ovdje vidjeti vrijedne Fažanke, koje po povratku svojih ribara čiste i krpaju mreže. Sardele, sardoni, skuše i lokarde… Evo najčešće plave ribe u fažanskim mrežama! Riba se prodavala okolnom stanovništvu, otpremala k brijunskim hotelima za stolove mondenih gostiju, te za preradu u mjesnoj tvornici. Bilo je ribe i za izvoz. Na brodskoj liniji Pula-Trst brodovi su pristajali u Fažani i otpremali ribu, kao i jastoge i rakove – granzevole – za tršćanske potrebe kao i za stolove u Beču.

            Danas gotovo čitava ugostiteljska ponuda, ovdje u Fažani i Valbandonu, nudi sardelu. Cestom sardela na rivi, kojom se s lakoćom prolazi pješice, tradicijski način pripreme sardela u restaurantima i konobama zadovoljit će svakog gosta. Mogućnost degustacije, uz objašnjenja o pripremi ribe, dio je turističke ponude i mjesnih tradicija, dok cjelogodišnji programi upućuju na posebne sadržaje.
            
            U svibnju unutar programa Ribarske akademije Sardela posebno je zanimljiva Fažanska škola soljenja ove plave ribe. Koliko ribe, a koliko soli, smještaj u limenke, ulje i začini… sve tajne vrsnih umijeća fažanskih ribara na uvidu su znatiželjnika. U svakom slučaju, treba to posoliti kako treba! A zato je potrebna škola.
            
            More na stolu (lipanj) i Rapsodija u plavom (rujan) nude kulinarsku lepezu pripreme sardela na 100 načina, gdje do izraza dolaze maštovitost i umijeće, kada iz jednostavnosti proizlazi raskoš dobroga teka. Degustacija ribe u Fažani na okusu maslinova ulja, uz čašu domaćeg vina, pravo je mjesto za nove susrete i nove spoznaje. More je škola života. Nevere i fortunali, pučina i zavjetrine… oslikavaju se plemenitošću na licima ribara, a njihove ruke pletu mrežu od starih i novih znanja.
            
            Fešta od sardela i Ča ribari znaju (kolovoz) su ribarske fešte na kojima ribari na različite načine predočuju vještine i umijeća ljudi od mora. Ribari izlažu stanare mora, stare i nove alate i naprave. Objašnjavaju posjetiteljima kao se pojedina riba lovi, kako se koriste alati, kako se pletu mreže, namataju igle… I svi su tada ribari: i djeca, i turisti, namjernici i slučajni gosti.
            
            Svijet ribara i ribarskih tradicija u Fažani nalazi svog odraza i u umjetničkim kreacijama. Tu gdje valići stižu do samih stolova obližnjih restorana, uz šetnicu na fažanskoj rivi, ovdje gdje more ide ukorak s minulim vremenima i sadašnjosti – evo, osebujne galerije na otvorenom: Park Sardela !
            
            Kroz evokaciju srebrnasto-modre ribice, sardele, tematski je osmišljena ova skulptorska promenada u naslovima starog govora fažanskih ribara. Laštra, frega, ardor, šušana, buriole nazivi su skulptura posvećenih ovoj maloj hraniteljici, skromnoj odgojiteljici, sardeli. Tradicija ribarsko-turističkog mjesta srcem je i ponudom okrenuta moru, izazovom što na rivu zove iskusne domaće ribare, djecu i roditelje, turiste i moderne argonaute. Poziv je to u okruženje i drevnih ribarskih razgovora o sreći i umijeću, o šekama i poštama, milosti i nemilosti vjetra i valova, kroz priče u kojima odjekuju govor predaka i izazovi novih vremena.
            
            Nagrada Turističke zajednice Istarske županije
            Zlatna koza – Capra d´oro
            – u 2004. godini za projekt Ribarska akademija Sardela
            – u 2006. godini za projekt Park Sardela
            
            Simply the Best
            – u 2017. godini za projekt Ribarska akademija Sardela
            
             
            
            </p>
            <form
    action="#"
    method="get"
  ><label for="post">Utisci o Fažani</label><br />
    <textarea id="post" name="post" rows="10" cols="100">
Napišite svoj utisak</textarea><br>


    </main>
</body>
</html>